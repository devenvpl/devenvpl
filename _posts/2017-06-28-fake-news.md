---
date: 2017-06-28 22:00
title: "Blog, Hype i Fake News"
layout: post
description: Luźna rozprawka na temat treści zamieszczanych w Internecie i naszej postawy wobec tych materiałów.
tags: mksiazek programowanie dobre-praktyki
author: mksiazek
comments: true
---

![97 rzeczy](/assets/images/2017/06/97rzeczy/2.png)

Dziejszy post nie dotyka bezpośrednio aspektów technicznych, a stanowi bardziej zapis moich przemyśleń na temat
odpowiedzialności za informacje w Internecie, zarówno za te, które tam umieszczamy jak i za te, które pozyskujemy.
Wydaje się, że tematyka jest oczywista i nie ma sensu w ogóle o tym pisać, jednak z moich obserwacji wynika, że wcale
nie jest to takie jasne. Od dawna zamierzałem poruszyć ten temat, ale ostatecznie dopiero dzisiaj się za to zabieram.
Dlaczego teraz? Ostatnio poczułem mocniejszą potrzebę aby coś o tym napisać ze względu na coraz popularniejszą zabawę w
różnego typu "Fake Newsy", które pojawiają się w szeroko pojętym Internecie, głównie w obszarach polityki...

Schemat "Fake Newsów" praktycznie zawsze jest ten sam:
1. Puścić w obieg informację na temat osoby lub grupy osób informację, który będzie bulwersować wszystkich. Najlepiej
opakować to w formie mema, który będzie szybko rozprowadzany po social mediach. Informacja oczywiście nieprawdziwa, ale
to nie ważne.
2. Informacja dociera do dużej ilości osób bo "plotki" są zawsze ciekawe.
3. Osoby w które uderza informacja wykazują, że to fikcja, być może próbują wejść na drogę sądową.
4. Po ujawnieniu prawdy bądź nawet przegraniu sprawy sądowej przez autora "Fake newsa" pojawia się gdzieś małe sprostowanie
i przeprosiny (ale to raczej rzadkość), które i tak trafiają do niewielkiej grupy ludzi...

Dobra, spoko... Aleee jaki to ma związek z naszą programistyczną branżą? No na pierwszy rzut oka niewiele, bo przecież firmy
nie walczą ze sobą w taki sposób, a programiści między sobą nie puszczają plotek. Więc o cooo chodzi? Nie sposób i cel
przekazywanych informacji jest tutaj punktem wspólnym, a odbiorcy, którzy łykają jak młode pelikany wszystko co zobaczą
w Iternecie.

> "Wadą cytatów internetowych jest to, że każdy od razu wierzy w ich prawdziwość" ~*Albert Einstein*

W naszej branży pojawia się coraz więcej blogów, vlogów czy podcastów, a dodatkowo coraz więcej speakerów na konferencjach
i spotkaniach technicznych co jest rewelacyjną sprawą, jednak wszystko ma drugą stronę medalu. Doświadczenie osób, które
poruszają dany temat bywa różne - mogą to być seniorzy z długoletnim stażem, ale moga to też być początkujący programiści.
Każdy z nich niezależnie od tego jak długo jest już w branży na pewno produkuje wartościowe rzeczy, które mogą być pomocne
dla innych, ale nie oznacza to, że powinniśmy traktować ich słowa jako świętość w każdej sprawie :smiley:

Na pewno jeśli poruszanym tematem jest rozwiązanie jakiegoś problemu czy tutorial, który pomaga wdrożyć się do
biblioteki/technologii nie ma większych obaw o to, że przedstawione tam informacje mogą mieć negatywny wpływ na naszą
codzienną pracę.

Więcej skutków ubocznych mogą nieść za sobą posty, w których autorzy stawią tezy, a następnie je argumentują i opisują
swój punkt widzenia. Często są to bardzo dobre artykuły, z których można wiele wyciągnąć, ale zdarzają się też podejścia,
które świetnie pasują do danej sytuacji, w której znajduje się autor może zupełnie nie pasować do innych okoliczności.
Sam autor może nie mieć o tym pojęcia, bo być może jego doświadczenie nie jest na tyle duże aby móc sobie wyobrazić jak
takie spojrzenie na sprawę może wyglądać w innym kontekście, przez co w swoim artykule opisuje to jako świętość do której
zachęca wszystkich. Być może po czasie zrozumie, że jednak jego rozwiązania nie są tak idealne jak opisywał wcześciej, ale
od tego czasu artykuł już zdążyło przeczytać sporo osób, być może też wśród nich byli mniej doświadczeni programiści,
którzy próbowali wdrażać już ten pomysł, ale zakończyło się to fiaskiem i jedynie co zyskali to sporo problemów :smirk:

##### Kto ponosi odpowiedzialność?
- Autor artykuły, który niekoniecznie ma rację :question:
- Gość, który przeczytał ten artykuł i pod jego wpływem chce przeprowadzić rewolucję w swoim projekcie :question:

Moim zdaniem nie można winić autorów postów nawet jeśli mogą wprowadzać w błąd inne osoby bo w odróżnieniu od tworzonych
"Fake Newsów", które opisywałem na początku nikt nie chce celowo wprowadzać innych programistów w błąd. W naszej branży
zakorzeniona jest zasada aby dzielić się wiedzą i zdobytymi doświadczeniami co jest bardzo dobre (dla obu stron).
Dobrze również, że tą wiedzą nie dzielą się tylko ekstra doświadczeni wymiatacze, ale robią to też osoby z mniejszym stażem.

##### Zasady są dla nas, a nie my dla zasad :exclamation:
-

##### Zawsze dobrze przemyśl wszystkie za i przeciw przed podjęciem decyzji ważnych dla projektu
-

##### Podsumowanie
